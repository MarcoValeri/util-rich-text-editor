<p>&nbsp;</p>
<p style="font-size: 16px">Cos’è che ti rende davvero felice?</p>
<p>&nbsp;</p>
<p style="font-size: 16px">Se hai voglia, prenditi qualche minuto per rispondere a questa domanda tenendo in considerazione che non c’è una sola cosa che ci rende felice nella vita.</p>
<p style="font-size: 16px">Mi sono ritrovato io stesso giorni fa a rispondere a questa domanda e, come è giusto che sia, ho notato che non c’è una sola cosa che mi rende felice nella vita.</p>
<p style="font-size: 16px">Cosa mi rende felice?</p>
<p style="font-size: 16px">La passione per la programmazione, ovvero il mio lavoro.</p>
<p style="font-size: 16px">La città di Londra in cui vivo.</p>
<p style="font-size: 16px">Scrivere.</p>
<p style="font-size: 16px">Leggere.</p>
<p style="font-size: 16px">Il tempo speso con la mia compagna e il nostro gatto.</p>
<p style="font-size: 16px">Il tempo speso con la mia famiglia e i miei amici.</p>
<p style="font-size: 16px">Sentirmi libero.</p>
<p style="font-size: 16px">Fare sport ed avere delle abitudini sane.</p>
<p>&nbsp;</p>
<p style="font-size: 16px">Ora è il tuo turno, cosa ti rende felice?</p>
<p>&nbsp;</p>
<p style="font-size: 16px">Se hai voglia prova a rispondere come ho fatto io, fai un elenco di cose che ti rendono felice, che ti fanno stare bene.</p>
<p style="font-size: 16px">Una volta che hai messo nero su bianco queste cose prova a direzionare la tua vita in modo tale da riempirla il più possibile con tutto quello che ti rende felice.</p>
<p style="font-size: 16px">Mi spiego meglio.</p>
<p style="font-size: 16px">Se, ad esempio, viaggiare è una cosa che ti rende felice, prova a fare un lavoro che ti permetta di farlo, perché non vale davvero la pena di aspettare le ferie estive per essere felici.</p>
<p style="font-size: 16px">Se, invece, passare più tempo con la tua famiglia è quello che vuoi, prova a fare un lavoro che ti faccia vivere più vicino a loro e che magari ti dia la possibilità di lavorare da remoto quando hai la voglia, o l’esigenza, di dover stare più vicino ai tuoi cari.</p>
<p style="font-size: 16px">Se scrivere è quello che ami fare, basta perdere tempo con tutte le scuse che ti hanno sempre fatto rimandare questa passione. Decidi come comunicare con i tuoi lettori (magari aprendo un blog su WordPress che è molto facile) e mettendo nero su bianco tutto quello che vuoi.</p>
<p style="font-size: 16px">Qualunque siano le cose che ti rendono felice, trova oggi il modo di <a class="link" rel="noreferrer noopener" href="https://www.marcovaleri.net/articoli/cambiare-vita" target="_blank">cambiare vita</a>.</p>
<p>&nbsp;</p>
<p style="font-size: 16px">Su <a class="link" rel="noreferrer noopener" href="https://www.marcovaleri.net/" target="_blank">MarcoValeri.Net</a> parlo spesso di vivere in relazione ai propri obiettivi, sono questi che poi danno la giusta direzione alla nostra vita, soprattutto quando sappiamo quali sono le cose che ci rendono felici.</p>
<p style="font-size: 16px">Se hai voglia, per il mese di ottobre rispondi a questa domanda e poi cerca di capire se stai andando nella giusta direzione.</p>
<p>&nbsp;</p>
<p style="font-size: 16px">A presto.</p>