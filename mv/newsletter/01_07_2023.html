<div class="container" style="font-size: 16px; width: 90%">
    <p style="font-size: 16px;">avere uno scopo nella vita può farti andare avanti anche davanti alle situazioni più difficili come nel caso di Viktor Frankl, un famoso psichiatra austriaco che ha vissuto gli orrori della Seconda Guerra Mondiale durante la quale è stato imprigionato in diversi campi di concentramento tra cui Auschwitz.</p>
    <p>&nbsp;</p>
    <p style="font-size: 16px;">Lo scorso mese ho letto il libro di Viktor Frankl L’uomo in cerca di senso in cui lo stesso autore racconta le atrocità che ha dovuto vivere durante quegli anni bui. Le sue testimonianze del Nazismo sono agghiaccianti ed il suo libro è un’opera davvero preziosa. L’autore infatti racconta di come sia riuscito a sopravvivere psicologicamente alla prigionia in diversi campi di concentramento dandosi un obiettivo, quello di raccontare un domani tutto quello che gli stava succedendo durante quegli anni.</p>
    <p>&nbsp;</p>
    <p style="font-size: 16px;">Nei momenti più difficili della sua prigionia, la sua forza è stata quella di pensare allo scopo della sua vita, raccontare al mondo intero quello che gli stava succedendo e così è stato. Una volta liberato, Viktor Frankl ha scritto diversi libri davvero speciali, tra cui L’uomo in cerca di senso, in cui ha lasciato una traccia indelebile di come dare un senso alla nostra vita ci permette di andare avanti anche attraverso le situazioni più buie.</p>
    <p>&nbsp;</p>
    <p style="font-size: 16px;">Nei paesi occidentali, così come in altri luoghi del mondo, la vita oggi è decisamente migliore e facile se paragonata a quello che ha vissuto Viktor Frankl. Ad ogni modo, tutti noi, ci ritroviamo ad affrontare durante la nostra esistenza situazioni difficili e complicate. Per esperienza diretta, ti dico che in più occasioni, gli obiettivi della mia vita sono stati la ragione che mi hanno dato la forza per andare avanti.</p>
    <p>&nbsp;</p>
    <p style="font-size: 16px;">Così, in questa newsletter di luglio, voglio dirti che se stai inseguendo i tuoi obiettivi di vita, significa che non solo stai dando un senso alla tua esistenza, ma che davanti a qualsiasi difficoltà, avrai il supporto delle tue passioni, qualunque esse siano.</p>
    <p>&nbsp;</p>
    <p style="font-size: 16px;">A presto</p>
</div>