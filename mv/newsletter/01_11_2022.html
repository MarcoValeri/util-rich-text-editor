<p>&nbsp;</p>
<p style="font-size: 16px">nel mese di novembre tornerò in Italia per un paio di settimane, sarà una visita di piacere dove avrò modo di passare del tempo con la mia famiglia ed i miei amici.</p>
<p>&nbsp;</p>
<p style="font-size: 16px">Vivere all’estero ti fa capire di come il tempo passa velocemente.</p>
<p style="font-size: 16px">Sono solito a tornare in patria un paio di volte l’anno ed in queste occasioni non posso fare a meno di notare tutto quello che è diverso rispetto alla mia ultima visita.</p>
<p style="font-size: 16px">Mi accorgo di come gli anni per mia madre stiano passando nonostante sia sempre piena di vitalità</p>
<p style="font-size: 16px">Sento il vuoto di mio padre che non c’è più, che era solito venirmi a prendere alla stazione del treno, ed ora, ogni volta che arrivo alla stessa, mi guardo intorno sperando di vederlo spuntare da qualche parte.</p>
<p style="font-size: 16px">Vedo come il tempo sia passato nelle vite dei miei amici e parenti, così come loro vedranno la stessa cosa nei miei occhi.</p>
<p>&nbsp;</p>
<p style="font-size: 16px">Poi ci sono delle persone per le quali il tempo non passa mai.</p>
<p style="font-size: 16px">Ogni volta che torno in Italia queste ultime mi sorprendono sempre.</p>
<p style="font-size: 16px">Tutto sembra essere cambiato al mio arrivo in patria tranne che le loro vite.</p>
<p style="font-size: 16px">Sono sempre lì, allo stesso punto, ed ogni volta che abbiamo modo di parlare mi fanno notare di quanto il loro lavoro sia penoso,</p>
<p style="font-size: 16px">di come il loro datore di lavoro sia uno sfruttatore,</p>
<p style="font-size: 16px">di come in Italia non cambia mai nulla,</p>
<p style="font-size: 16px">di come sia difficile arrivare alla fine del mese con quello stipendio e di quanto io sia fortunato a vivere in un altro paese.</p>
<p>&nbsp;</p>
<p style="font-size: 16px">Quello che provo a tal proposito è sempre un grande dispiacere.</p>
<p style="font-size: 16px">Nel mio articolo <a class="link" rel="noreferrer noopener" href="https://www.marcovaleri.net/articoli/cambiare-vita" target="_blank">Cambiare vita</a>, ho parlato di come anche io ho letteralmente buttato un decennio della mia vita riempiendomi di scuse anziché cambiare quello che non mi piaceva della mia vita.</p>
<p style="font-size: 16px"><em>“In Italia non c’è lavoro”</em></p>
<p style="font-size: 16px"><em>“La mia famiglia non ha i soldi per farmi studiare”</em></p>
<p style="font-size: 16px"><em>“Lui ci è riuscito perché era portato”</em></p>
<p style="font-size: 16px"><em>“Lei ha trovato la sua strada perché è stata aiutata dai genitori”</em></p>
<p style="font-size: 16px"><em>“Odio questo lavoro ma di questi tempi è già tanto averne uno”.</em></p>
<p>&nbsp;</p>
<p style="font-size: 16px">E così quando arrivo in Italia tutto sembra essere cambiato tranne la vita e le scuse delle persone che infelicemente rimangono sempre allo stesso punto.</p>
<p style="font-size: 16px">Sembra quasi che per loro il tempo si sia fermato, ma realmente non è così per nessuno.</p>
<p style="font-size: 16px">Ed ogni volta io ci provo lo stesso.</p>
<p style="font-size: 16px"><em>“Ma se non ti piace quello che stai facendo perché non provi a cambiare le cose, magari potresti fare questo e vedere come va”.</em></p>
<p style="font-size: 16px">E altre scuse si accavallano a quelle vecchie.</p>
<p style="font-size: 16px"><em>“Ma non saprei, alla mia età”</em></p>
<p style="font-size: 16px"><em>“E ma con un figlio non è facile”</em></p>
<p style="font-size: 16px"><em>“Ma tanto anche in quel settore le cose non vanno poi così bene”</em></p>
<p>&nbsp;</p>
<p style="font-size: 16px">Novembre è arrivato e come ogni mese passerà velocemente.</p>
<p style="font-size: 16px">Se sei un mio lettore o una mia lettrice, sicuramente sei una persona che ha preso in mano la sua vita e che lotta ogni giorno per rincorrere i propri sogni.</p>
<p style="font-size: 16px">Se così non fosse, quello che voglio dirti è che non deve farti paura l’incertezza di cambiare la tua vita rincorrendo i tuoi sogni.</p>
<p style="font-size: 16px">Quello che deve farti paura è di rimanere allo stesso punto pur sapendo che la vita che stai vivendo è quella che non vuoi.</p>
<p style="font-size: 16px">Oggi è il giorno per cambiare le cose.</p>
<p style="font-size: 16px">Oggi è quel giorno per decidere da che parte andare e come.</p>
<p style="font-size: 16px">C’è un'unica direzione giusta, quella legata alla realizzazione degli obiettivi in cui credi, quella della vita che vuoi veramente.</p>