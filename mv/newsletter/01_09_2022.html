<p>&nbsp;</p>
<p>Immagina di incontrarti a 100 anni, che consiglio ti daresti per questo periodo che stai vivendo?</p>
<p>&nbsp;</p>
<p>È quello che ha fatto <a class="link" rel="noreferrer noopener" href="https://matthewdicks.com/" target="_blank">Matthew Dicks</a> nel suo libro <em>Someday is Today</em>.</p>
<p>L’autore, davanti ad una scelta difficile per la sua vita, si è letteralmente immaginato di incontrarsi all’età di 100 anni e di chiedersi quale fosse la decisione giusta da prendere.</p>
<p>&nbsp;</p>
<p>Avere 100 anni significa essere arrivati verso la fine della propria vita, un momento in cui di tempo a disposizione ne rimane davvero poco. </p>
<p>&nbsp;</p>
<p>Ho provato a fare la stessa cosa, ho parlato nella mia mente con la versione di me stesso a 100 anni.</p>
<p>Quello che mi sono detto è di lasciare da parte alcuni progetti che al momento mi stanno facendo guadagnare qualche soldo in più ma che mi tolgono il tempo per scrivere gli articoli sul mio blog personale.</p>
<p>&nbsp;</p>
<p>Insomma, a 100 anni non mi ricorderò nemmeno di questi clienti e di qualche soldo extra guadagnato fuori dall’orario di lavoro, ma sarò invece contento di tutti gli articoli che ho messo nero su bianco, soprattutto per quelli che hanno ispirato i diversi lettori di MarcoValeri.net</p>
<p>&nbsp;</p>
<p>Non a caso subito dopo ho scritto <a class="link" rel="noreferrer noopener" href="https://www.marcovaleri.net/articoli/come-prendere-la-decisione-giusta" target="_blank">Come prendere sempre la decisione giusta</a>.</p>
<p>&nbsp;</p>
<p>Se ne hai voglia, ti invito a fare la stessa cosa.</p>
<p>Settembre è un mese dove tutto sembra ricominciare, università, lavoro, così come la ricerca della propria strada.</p>
<p>Ora quindi chiudi gli occhi ed immagina di avere 100 anni.</p>
<p>Cosa ti diresti?</p>
<p>Stai andando nella direzione giusta?</p>
<p>C’è qualcosa che devi cambiare?</p>
<p>Quali sono le cose di cui sarai felice alla fine dei tuoi giorni?</p>
<p>È forse arrivato il momento di lavorare al progetto della tua vita?</p>
<p>&nbsp;</p>
<p>A presto.</p>
