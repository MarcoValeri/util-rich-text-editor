<div class="container" style="font-size: 16px; width: 90%">
    <p style="font-size: 16px;">dicembre è arrivato ed è tempo di fare il bilancio di un altro anno che sta per terminare. Se ti va comincio io questa volta. Lavoro, le mie paure ed uno stile di vita più sano erano i miei obiettivi di quest’anno.</p>
    <p>&nbsp;</p>
    <p style="font-size: 16px;"><strong>Lavoro</strong></p>
    <p style="font-size: 16px;">A gennaio scorso ho cominciato un nuovo lavoro come sviluppatore presso un’azienda che si trova nel centro di Londra. Mi posso ritenere soddisfatto di come è andato quest'anno, ho dato il massimo ogni giorno, mi sento di aver imparato molto e di essermi fatto apprezzare.</p>
    <p>&nbsp;</p>
    <p style="font-size: 16px;"><strong>Paure</strong></p>
    <p style="font-size: 16px;">Superare alcune paure che mi porto dietro da anni era un obiettivo di quest’anno. Quando ero molto giovane ho cominciato a soffrire di claustrofobia e questo alle volte è stato limitante, soprattutto se ripenso alla paura di volare perché ho sempre visto l’aereo come un posto chiuso.</p>
    <p style="font-size: 16px;">Quest’anno sono riuscito finalmente a fare i conti con la fobia degli spazi chiusi, che non ho superato del tutto ma ti posso dire che mi sento per la prima volta a buon punto.</p>
    <p style="font-size: 16px;">La prima cosa che ho fatto è stata quella di prendermi i miei tempi per affrontare la cosa.</p>
    <p style="font-size: 16px;">La seconda è stata chiedere aiuto dove non riuscivo a fare da solo.</p>
    <p style="font-size: 16px;">Alla fine sono riuscito a <a class="link" rel="noreferrer noopener" href="https://viaggin.com/paura-volare-come-superarla-rimedi/" target="_blank">superare la paura di volare</a> (e vivendo all’estero ti puoi immaginare di come sia stato importante).</p>
    <p style="font-size: 16px;">E’ stato un percorso abbastanza intenso, che voglio condividere con i miei lettori come te, ho in programma di dedicare i prossimi articoli del mio blog a questo argomento.</p>
    <p>&nbsp;</p>
    <p style="font-size: 16px;"><strong>Stile di vita più sano</strong></p>
    <p style="font-size: 16px;">Lavorare duramente mi ha ripagato in termini professionali ma mi sento di aver sacrificato l’aspetto di uno stile di vita più sano. Qui sto già cercando di rimediare per avere il giusto slancio a partire dal prossimo anno.</p>
    <p>&nbsp;</p>
    <p style="font-size: 16px;"><strong>Ora tocca a te</strong></p>
    <p style="font-size: 16px;">Fare il punto della situazione di un anno che si chiude è una pratica molto importante per capire cosa abbiamo fatto bene, cosa c’è da migliorare e cosa è andato male.</p>
    <p>&nbsp;</p>
    <p style="font-size: 16px;">Ma non solo.</p>
    <p>&nbsp;</p>
    <p style="font-size: 16px;">Fare il punto della situazione di un anno che si chiude ci permette di mettere nero su bianco gli obiettivi per il prossimo anno con più lucidità, cercando di non commettere gli stessi errori così come cercando di fare meglio dove possiamo.</p>
    <p>&nbsp;</p>
    <p style="font-size: 16px;">Noi esseri umani siamo molto legati alla sensazione del tempo che passa e l’inizio di un nuovo anno ci è spesso di ispirazione per porci nuovi obiettivi.</p>
    <p style="font-size: 16px;">Da questo punto di vista, è bene non fare l’errore comune di <strong>rimandare tutto al prossimo anno</strong>.</p>
    <p style="font-size: 16px;">Mi spiego meglio.</p>
    <p style="font-size: 16px;">Avere tra i miei obiettivi uno stile di vita più sano, <strong>non implica</strong> che passerò il mese di dicembre mangiare e bere tutto quello che mi capita, tanto poi a gennaio si torna in palestra.</p>
    <p style="font-size: 16px;">Sai meglio di me che non funziona così.</p>
    <p style="font-size: 16px;">Fare il punto della situazione di un anno che si chiude e pianificare gli obiettivi del prossimo significa già mettere le fondamenta per questi ultimi.</p>
    <p style="font-size: 16px;">Per quando riguarda uno stile di vita più sano posso già pianificare di avere un confronto con una nutrizionista per mangiare meglio, dedicarmi più tempo libero quando il lavoro mi stanca, trovare una routine settimanale più equilibrata e metterla in atto già da ora con l’idea di arrivare al massimo con questo obiettivo nel 2023.</p>
    <p>&nbsp;</p>
    <p style="font-size: 16px;">Dicembre è il mese in giusto per fare il bilancio di un anno che sta per giungere al termine, così come è il mese giusto per pensare a cosa vuoi realizzare il prossimo anno.</p>
    <p>&nbsp;</p>
    <p style="font-size: 16px;">In 12 mesi puoi cambiare professione se quello che fai ora non ti appaga,</p>
    <p style="font-size: 16px;">in un anno puoi trovare il lavoro dei tuoi sogni se cominci già da ora a studiare le conoscenze necessarie per quest’ultimo,</p>
    <p style="font-size: 16px;">in 4 stagioni puoi realizzare davvero tanto, il tutto sta nel porti il giusto obiettivo fin da ora.</p>
    <p>&nbsp;</p>
    <p style="font-size: 16px;">Ti auguro di trovare quello che stai cercando nel 2023.</p>
</div>