<p>lo scorso mese, per la precisione il 23 gennaio 2023, ho compiuto 40 anni. Sto vivendo questo periodo della mia vita come l’inizio di una nuova decade in cui posso concentrarmi su qualcosa in particolare, e senza alcun dubbio sarà il mio lavoro come informatico e la mia passione per la scrittura, vediamo dove riesco ad arrivare.</p>
<p>&nbsp;</p>
<p>Ma questo traguardo mi ha anche fatto pensare a com’è andata la decade dei 30 anni, ti posso dire che è stata quella più importante per la mia vita.</p>
<p>Se ci ripenso, quando ho compiuto 30 anni vivevo ancora a Roma, ricordo che in quel periodo non riuscivo a trovare lavoro ed ero finito in un call centre dove vendevo una tariffa telefonica che nemmeno io avrei acquistato.</p>
<p>Guadagnavo in base ai contratti che facevo, ovvero una miseria.</p>
<p>Non ti nego che mi sentivo un vero fallito.</p>
<p>&nbsp;</p>
<p>Sono davvero grato a me stesso per aver deciso lo stesso anno di prendere in mano la mia vita, anche se non ero più giovanissimo per il mondo del lavoro e per quello accademico.</p>
<p>Con tanti sacrifici a 31 anni mi sono <a class="link" rel="noreferrer noopener" href="https://marcovaleri.net/articoli/vivere-a-londra" target="_blank">trasferito a Londra</a>, a 33 ho cominciato un percorso universitario in <em>Computer Science</em> ed a 37 anni mi sono laureato, nonché ho cominciato a lavorare come programmatore.</p>
<p>&nbsp;</p>
<p>Quello che ha fatto davvero la differenza è stato avere un obiettivo da seguire, un qualcosa per cui svegliarsi la mattina e lavorare sodo, nonostante tutte le difficoltà legate ai soldi, alla mia situazione sociale e familiare.</p>
<p><a class="link" rel="noreferrer noopener" href="https://www.marcovaleri.net/articoli/cambiare-vita-a-30-anni" target="_blank">Cambiare vita a 30 anni</a> è stato un bel viaggio e sono grato a me stesso per aver fatto tutto quello che ho fatto.</p>
<p>&nbsp;</p>
<p>Ho deciso di condividere queste righe in questa newsletter di febbraio per dirti che indipendentemente dall’età e dalla situazione in cui ti trovi, la vita che hai sempre sognato è possibile, ti basta solo decidere dove vuoi andare.</p>
<p>&nbsp;</p>
<p>A presto</p>