<div class="container" style="font-size: 16px; width: 90%">
    <p style="font-size: 16px;">lo scorso mese ho compiuto 39 anni. Avvicinarmi ai 40 anni mi porta inevitabilmente a fare dei bilanci sulla mia vita.</p>
    <p>&nbsp;</p>
    <p style="font-size: 16px;">Così ripensavo a quando all’età di 31 anni ho deciso di partire per la città di Londra perché ero alla ricerca di una vita diversa.</p>
    <p style="font-size: 16px;">Ti dico la verità che non sapevo nemmeno io cosa volevo, sapevo solo che la vita che stavo vivendo a Roma non andava più bene, non mi rendeva più felice.</p>
    <p>&nbsp;</p>
    <p style="font-size: 16px;">A Londra ho capito che non è il posto in cui vivi a fare la differenza ma gli obiettivi che ti dai nella vita, in particolare lo scopo che vuoi dare alla tua esistenza.</p>
    <p>&nbsp;</p>
    <p style="font-size: 16px;">A Londra sono ripartito da zero: un paese nuovo, una lingua diversa, persone che non conoscevo.</p>
    <p style="font-size: 16px;">Cambiare completamente all’età di 30 anni può far paura, non te lo nego.</p>
    <p style="font-size: 16px;">Ad ogni modo, ripartire da zero significa anche che puoi decidere di essere quello che vuoi essere.</p>
    <p>&nbsp;</p>
    <p style="font-size: 16px;">Proprio nei primi mesi a Londra ho fatto una cosa che ha cambiato completamente la mia esistenza.</p>
    <p style="font-size: 16px;">Mi sono assunto la responsabilità di vivere la vita che volevo.</p>
    <p style="font-size: 16px;">Mi sono dato un obiettivo di vita, cosa di cui ho anche parlato in <a class="link" rel="noreferrer noopener" href="https://www.marcovaleri.net/articoli/chi-ce-l-ha-fatta-aveva-un-obiettivo" target="_blank">Chi ce l’ha fatta aveva un obiettivo</a>.</p>
    <p>&nbsp;</p>
    <p style="font-size: 16px;">Sono passati circa 8 anni da quel momento.</p>
    <p style="font-size: 16px;">Sarebbero potuti essere 8 anni spesi nel rimpianto di pensare a come sarebbe potuta essere la mia vita se solo avessi deciso di essere quello che volevo essere.</p>
    <p style="font-size: 16px;">Sarebbero potuti essere 8 anni infelici, invece l'idea di avere un obiettivo da raggiungere ha dato un senso a tutte le mie mattine.</p>
    <p style="font-size: 16px;">Ho lavorato duramente tutti i giorni e all’età di 37 anni sono riuscito, con grande soddisfazione, a laurearmi e a cambiare lavoro.</p>
    <p style="font-size: 16px;">Studiare alla mia età, con un lavoro full-time in cucina, un affitto da pagare e un rapporto di coppia non è stato facile.</p>
    <p style="font-size: 16px;">Sono state molte le persone a dirmi che era troppo tardi per cambiare le cose, ma si sbagliavano.</p>
    <p>&nbsp;</p>
    <p style="font-size: 16px;">Così, se ancora non lo hai fatto, oggi può essere quel giorno in cui puoi decidere di inseguire quel sogno nel cassetto e di ripensare tra qualche anno a questa tua decisione come quella che ti ha cambiato la vita.</p>
    <p>&nbsp;</p>
    <p style="font-size: 16px;">A presto.</p>
</div>