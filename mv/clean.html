<p>Cosa fare a settembre:</p>
<ol>
    <li>Prenditi cura di te</li>
    <li>Comincia a lavorare al tuo obiettivo di vita</li>
    <li>Togli tutto quello che non serve</li>
    <li>Cambia vita</li>
    <li>Fai qualcosa di nuovo</li>
    <li>Acquista un nuovo libro</li>
    <li>Pianifica la tua nuova routine giornaliera</li>
</ol>
<p>&nbsp;</p>
<p>Settembre è sempre un mese particolare per tutti noi. Tutto sembra rimettersi in moto dopo il rallentamento del periodo estivo, soprattutto di agosto.</p>
<p>E sia che abbiamo avuto modo di goderci delle meritate vacanza, sia che non abbiamo avuto l’occasione di fare le ferie, tutto sembra ripartire grazie ad un’energia invisibile fatta di giornate che si accorciano, un clima più mite, vestiti più pesanti, alberi che cambiano colore per via del foliage e la nostra voglia di metterci nuovamente in gioco.</p>
<p>E bene sì, settembre ci sta chiamando e così ho deciso di mettere questi pensieri nero su bianco, delle riflessioni per ripartire al meglio.</p>
<p>Sentiti liber@ di farmi sapere nei commenti se pensi che sia il caso di aggiungere qualcosa.</p>
<p>&nbsp;</p>
<h2>Cosa fare a settembre</h2>
<p>&nbsp;</p>
<p><strong>1 - Prenditi cura di te</strong></p>
<p>Da questo settembre comincia a pensare come si deve alla tua salute mentale e fisica.</p>
<p>Prenditi cura di te.</p>
<p>Si tratta di un concetto che spesso e volentieri tendiamo a dimenticare durante le nostre giornate frenetiche in cui poi finisce che ci spingiamo oltre i limiti, che ci stressiamo, che mangiamo male e che ci muoviamo poco.</p>
<p>Basa così. La salute è la ricchezza più grande che abbiamo e non può essere scambiata con nessun lavoro e nessuna situazione che ci richiedono di andare oltre una delle priorità più grandi che abbiamo verso noi stessi.</p>
<p>Dal mese di settembre riparti proprio da questo punto, prenditi cura di te, un modo che ti permetterà di avere molta più energia e che migliorerà decisamente la tua vita personale e professionale.</p>
<p>Ci sono tanti modi per farlo, basta solo cominciare da dove pensi che non stai facendo bene.</p>
<p>La dieta da parte di un nutrizionista</p>
<p>Iniziare un nuovo sport?</p>
<p>Lavorare meno?</p>
<p>Passare meno ore davanti ai dispositivi elettronici?</p>
<p>Lasciare gli ambienti tossici?</p>
<p>Smettere di fumare? (in tal caso ti consiglio vivamente il libro di Allen Carr, è <a class="link" rel="sponsored nofollow" target="_blank" href="https://amzn.to/3YJGNWn">Facile smettere di fumare se sai come farlo</a>).</p>
<p>Per il mese di settembre, sotto questo aspetto, ho deciso di consultare un nutrizionista per una dieta sana ed equilibrata e di ridurre notevolmente le attività di cui mi occupo, rimanendo concentrato solo sulle cose più importanti ed avendo così più tempo per riposarmi e rilassarmi.</p>
<p>Se hai, voglia fammi sapere nei commenti quali strategie vuoi attuare per la tua salute con l’arrivo di settembre, saranno di ispirazione a me e agli altri lettori.</p>
<p>&nbsp;</p>
<p><strong></strong></p>
<p>2 - Comincia a lavorare al tuo obiettivo di vita</p>
<p>Se ci pensi, l’inizio di un nuovo anno e il mese di settembre, sono un po’ quei periodi dell’anno in cui siamo propensi a cominciare qualcosa di nuovo. Oggettivamente non c’è nessun beneficio nel cominciare un’attività a gennaio, a settembre, a novembre o il giorno del tuo compleanno. Se ci pensi, il tutto sta a cominciare.</p>
<p>Ad ogni modo, settembre è comunque un periodo dell’anno in cui siamo propensi a pensare e a realizzare nuovi obiettivi di vita.</p>
<p>Se anche a te sta passando per la testa questo pensiero, se anche tu hai veramente voglia di realizzare qualcosa a cui tieni da ormai troppo tempo, è arrivato il momento di farlo.</p>
<p>Con l’arrivo di settembre, comincia a lavorare al tuo obiettivo di vita, a quello che ami per davvero, a quel qualcosa che hai sempre voluto realizzare.</p>
<p>Non c’è bisogno di stravolgere completamente la tua esistenza.</p>
<p>Non devi seguire il guru del marketing di turno, comprare un nuovo corso online, lasciare il lavoro e la famiglia e fare altri passi azzardati che magari non ti porteranno da nessuna parte.</p>
<p>No, non ce n’è bisogno, è tutto molto più semplice, parola di chi ha <a class="link" rel="noreferrer noopener" href="https://www.marcovaleri.net/articoli/cambiare-vita-a-30-anni" target="_blank">cambiato vita e lavoro a 37 anni</a>.</p>
<p>Quello che devi fare è prendere un foglio di carta bianco, una penna e mettere nero su bianco quello che vuoi realmente realizzare, quel sogno nel cassetto, è arrivato il momento di aprie quest’ultimo.</p>
<p>Non andare avanti con l’articolo fino a quando non avrai messo nero su bianco questo tuo sogno che andrai a realizzare.</p>
<p>Te lo meriti, te lo devi, quindi si sincer@ con te stess@ e punta in alto.</p>
<p>Pensa come questa cosa renderà felice te e le persone che ti sono vicino.</p>
<p>Sa hai voglia fammi sapere nei commenti di questo articolo o su <a class="link" rel="noreferrer noopener" href="https://twitter.com/MarcoValeriNet" target="_blank">Twitter</a> di cosa si tratta.</p>
<p>Per quanto riguarda me, sotto questo punto di vista ho deciso che curerò molto di più MarcoValeriNet, il blog che stai leggendo. Fare il programmatore è il mio lavoro, una professione che amo e che paga tutte le mie spese, ma in questo periodo della mia vita ho voglia di scrivere e di condividere quello che penso con i miei lettori come te, quindi questo sarà l’obiettivo di vita a cui sarò legato più di prima dal mese di settembre.</p>
<p>&nbsp;</p>
<p><strong>3 - Togli tutto quello che non serve</strong></p>
<p>Settembre sta arrivando, abbiamo voglia di ripartire per un anno che vogliamo rendere meraviglioso ma non abbiamo voglia di portarci dietro le cose troppo ingombranti e che forse nemmeno servono più.</p>
<p>Così, togli tutto quello che non serve, tutto quello che ti toglie tempo senza darti nulla in cambio, tutto quello che non ti rende felice e che appesantisce la tua vita.</p>
<p>Io, ad esempio, per il mese di settembre ho deciso di abbandonare tutti quei progetti di cui non mi voglio più occupare, di chiudere con le persone con cui penso sia arrivato il momento di farlo, di eliminare i social networks e le applicazioni di messaggistica che non uso e che solitamente mi portano a perdere tempo senza nemmeno che me ne renda conto.</p>
<p>Ora tocca a te, riparti legger@ per il mese di settembre, soprattutto perché hai deciso di dedicarti a quello che ami veramente e quindi non c’è più tempo per le cose pesanti ed ingombranti che non portano da nessuna parte.</p>
<p>&nbsp;</p>
<p><strong>4 - Cambia vita</strong></p>
<p>Settembre è arrivato e l’idea di ricominciare con quel lavoro o con quel percorso di studi ti toglie completamente le energie.</p>
<p>Settembre è arrivato ma l’idea di riprendere in pieno quella relazione in cui ti sei infilat@ quasi senza volerlo ormai da tempo, ti fa venire voglia di non uscire più di casa.</p>
<p>Settembre è arrivato e l’idea di continuare a vivere la vita dei mesi passati ti toglie ogni motivazione.</p>
<p>Tranquill@, va bene così, ci sono passato anche io.</p>
<p>Immagino che non sia facile ma se è così che ti senti considera vivamente di <a class="link" rel="noreferrer noopener" href="https://www.marcovaleri.net/articoli/cambiare-vita" target="_blank">cambiare vita</a> con l’arrivo di settembre.</p>
<p>Ci sono tanti modi per farlo e solo tu sai cosa è meglio per te. Essendo passato anche io in questi momenti meno felici della vita, quello che mi sento di dirti è di ripartire da qualcosa che ami veramente, una tua passione vera, concentrati sulla realizzazione di questa, cambiando la tua vita in meglio.</p>
<p>Può essere qualsiasi cosa, un nuovo percorso di studi, una carriera diversa, un lavoro che ti piace, vivere altrove, mettere su famiglia e così via, l’importante è che sia qualcosa che ami per davvero.</p>
<p>E se sei stanc@ di vivere nel luogo in cui ti trovi ora e vuoi scoprire quello che c’è oltre i confini della tua città o del tuo paese, ricordati che <a class="link" rel="noreferrer noopener" href="https://www.marcovaleri.net/articoli/un-posto-nel-mondo" target="_blank">c’è un posto per tutti nel mondo</a>, anche per te.</p>
<p>&nbsp;</p>
<p><strong>5 - Fai qualcosa di nuovo</strong></p>
<p>Per questo settembre considera di fare qualcosa di nuovo, che non hai mai provato prima.</p>
<p>Cimentarsi in qualcosa di completamente diverso, con cui non hai mai avuto a che fare prima, stimolerà il tuo cervello e ti metterà nella condizione di scoprire qualcosa di nuovo di te stess@.</p>
<p>Che sia un hobby,</p>
<p>un nuovo sport,</p>
<p>la voglia di imparare a programmare (e sì, sono di parte da questo punto di vista),</p>
<p>di aprire un sito internet,</p>
<p>di fare un nuovo business, l’importante è che sia qualcosa di completamente nuovo.</p>
<p>Sinceramente sto ancora pensando a questo punto, magari condividerò questo aspetto in futuro sul <a class="link" rel="noreferrer noopener" href="https://twitter.com/MarcoValeriNet" target="_blank">profilo Twitter di MarcoValeriNet</a> o sulla mia <a class="link" rel="noreferrer noopener" href="https://www.marcovaleri.net/page/newsletter" target="_blank">newsletter</a> che solitamente è mensile, magari ci aggiorniamo lì ed ogni tuo spunto di riflessione è davvero il benvenuto.</p>
<p>&nbsp;</p>
<p><strong>6 - Acquista un nuovo libro</strong></p>
<p>Ci sono dei <a class="link" rel="noreferrer noopener" href="https://www.marcovaleri.net/articoli/libri-che-mi-hanno-cambiato-la-vita" target="_blank">libri che mi hanno cambiato completamente la vita</a>. Non potrei pensare a dei compagni migliori per il viaggio della nostra vita.</p>
<p>In base al periodo che stai vivendo, in base ai pensieri che hai in questo periodo, alle riflessioni che ti porti dietro e al tuo stato d’animo, per questo settembre considera di comprare un nuovo libro che possa accompagnarti in questo nuovo capitolo della tua vita.</p>
<p>Cosa hai in mente?</p>
<p>Un romanzo?</p>
<p>Un libro legato alla tua professione?</p>
<p>Crescita personale?</p>
<p>Io al momento sto finendo di leggere The Midnight Library che in italiano lo trovi con il titolo di <a class="link" rel="sponsored nofollow" target="_blank" href="https://amzn.to/3QMCY0I">La biblioteca di mezzanotte di Matt Haig</a> e per il mese di settembre ho in programma di comprare e cominciare <a class="link" rel="sponsored nofollow" target="_blank" href="https://amzn.to/3KNmcuq">The Art of Living di Thich Nhat Hanh</a>, non credo che quest’ultimo sia uscito ancora in italiano.</p>
<p>E tu, cosa stai pensando di cominciare a leggere?</p>
<p>&nbsp;</p>
<p><strong>7 - Pianifica la tua nuova routine giornaliera</strong></p>
<p>Abbiamo visto che per molti di noi settembre è un momento in cui sembra come che l’anno ricominci da capo.</p>
<p>Per affrontarlo al meglio, per prenderti cura di te, per cambiare vita e per mettere in atto quello che stai cercando, è bene considerare di pianificare una nuova routine o perfezionare quella che già hai.</p>
<p>Da questo punto di vista mi aiuta molto avere un’agenda nella quale programmo le mie giornate. Sì, utilizzo ancora carta e penna, credimi che è una cosa che mi dà dei grandi benefici.</p>
<p>Ad ogni modo, puoi anche usare il tuo smartphone o una particolare applicazione, l’importante è pianificare in anticipo la tua routine in modo da vivere al meglio le tue giornate a partire dal prossimo settembre.</p>
<p>&nbsp;</p>
<p>Ti auguro davvero il meglio per questa nuova ripartenza.</p>
<p>A presto.</p>